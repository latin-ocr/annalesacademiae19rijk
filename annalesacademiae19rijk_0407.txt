RESPONSiO AD QUAESTiONEM HYDROSTATICAM. 35

quia sunt in loco suo naturali. Attamen hoc in casu eundem esse effectum ac illurn,
quando situla e puteo sustollitur (ι). ’

Denique ut probet veram causam, quod pondus situlae aquae immersae non sentia-
tur, esse pressionem sive reactionem aquae in partes inferiores situlae, animadvertit
pondus requiri eo majus ad sustinendam‘situlam, quo altius haec extra superficiem
aquae extrahatur, adeo ut toturn pondus situlae et aquae intus contentae sit sustinen-
dum, ubi situla prorsus aquam reliquerit.

obj. 6. Quod pili equini, qui ejusdem esse censentur gravitatis cum aqua, quem-
cumque ipsis datum in ea locum servant, nec a superincumbentis aquae pondere de-
primuntur.

Resp. Facile iterum ex principiis suis positis respondet Boyleus. Nimirum nullam
esse causam, cur pilus equinus, cum ejusdem sit densitatis ac aqua, premat magis
vel minus partes circumdantes aquae, quarn illa aqua faceret, quae illius remoti locum
occuparet. Atqui quaeque particula aquae vi, qua premitur deorsum, a subjacente
aqua sursum premitur, hinc in quiete manet. Sic igitur locum obtinere debet cum pilo
equino, et quidem ubicunque fuerit positus.

Haec argumentatio etiam sufficit ad refellendam objectionem septimam, quod sciii- ,
cet omnes aquae partes inferiores in perpetuo forent mot-u, et perpetuo expellerentur a
superioribus3 licet Boylius longe absit, ut absurdum existimet, inferiora corpuscula*
aquae in perpetuo motu esse.

Tandem addendum est, Boyleo erroneum videri ultimum argumentum adversarii sui,
scilicet rationem a priori husus sententiae videri esse, quia res non dicitur gravitate,
nisi quatenus habet infra se corpus levius se in specie. Erroneum dicit hoc argu·
mentum, imo supervacaneum, quod refellatur, inprimis ubi ea in animum revocentur
experimenta, quae ostendunt, neque lapidem , neque aurum ipsum ‚ quando profunde sub
aqua sunt posita, in ipsa descendere, nisi aqua superior , quae in ea gravitat‚ ad illa
deprimenda contribuat (2 ).

Diu occupati suimus in proponendis Boylei argumentis, quibus suam sententiam de
pressione fluidorum in locis propriis omni dubitatione liberam reddere conatur. Unum
tamen adhuc ipsius commemorandum est experimentum, facillimum institutu, nec tamen
ideo parvi momenti. Docent hoc bella, unice ex illo experimento orta, et diu dein, et
nimis vehementer gesta. Summi itaque est momenti hoc experimentum, per excellentiam

dein

(ι) eous. etlam cotes, Leqons de Phys. Experim. sur 1'1-:quuibre' des Liqueuis, sect. lv. p. 77·
(a) cons. Parad. xl. ,

ΕΖ

