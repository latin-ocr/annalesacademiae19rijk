80 J. R.'rrtonssec1<r;

dus partitiones habet Dogmatismi‚ Scepticismi ( 1), quasque alias philosophandi vias ad-
mittas. Etenim iu hoc discrimine stabiliendo videntur etiam aliquae esse partes mate-
riae, quoniam disciplinarum materia Dogmaticarum, e. g. a Scepticis systematibus so·
let differre. Verum haec ipsa materiae immutatio plerumque pendet a forma, et me·-
thodi diversitate, quae philosophum cogit materiae eriam dlversam rationem sequi0·
Scilicet hac in causa formae vis et efficacia notioni ac definitioni Aristotelicae optime
respondet: nam ut forma sine materia dari nequit, ita materia sine forma nihil est.
Igitur iis, quae in disciplina pronuntiamus, sive adjungas veritatis firmitatem et sta-
bilitatem, sive probabilitatis fluctuationem, sive assensus retentionem, methodi aliam
institutionem ingrederis: quae sibi conjunctas habet alias quoque “disserendi formas ac
vias; et singulorum membrorum aliam structuram et conformationem. Ordo ac dispo·
sitio effatorum, velut in aedificio elementorum, magnum habent in disciplinae fabrica*
et constructione momentum. Possunt enim singula effata et doctrinae partes multiplici
modo sibi adaptari, affigique: unde magna ex parte ipsius systematis ingenium, indoles-
que manat. At vero maximam vim ac potestatem in disciplinarum charactere definien-
do habet enuntiatorum inter se nexus, totiusque doctrinae compactio. Enimvero haec
systematis membra consociandi ratio vincula tenet et juncturas, quibus omne corpus
nexum vinctumque est. Continet hoc formae officium imprimis philosophandi, ratio-
cinandique modum , quo ab uno effato via munitur ad alterum, unumque et alterum in
unam sententiam coalescit. Est hoc merum ingenii opus, unde intelligitur, quanta *sit
hujus rationis bene perspectae efficacia ad peculiarem indolem, uon tantum disciplina·
rum, sed singulorum etiam philosophorum percipiendam. Sequitur hoc officium uni--
versae doctrinae aedificatio et compactio, cujus, qui interiorem fabricam, propriaeque
indolis notas cognoscere cupiat, is se non singulorum placitorum recensione coarcta-
bit, verum philosophantis ingenii itinera inter posita effata, tamquam stationes, per·
scrutabitur, suisque indiciis persequetur. ’
Cum disciplinae forma proinde alia sunt conjuncta, quae ex dictis consequuntur: con-
juncta cst etiam disserendi disputandique ratio ‚ quae in disciplina adhibetur: ita, e. g. Stoi·
ci doctrinam suam intra captiosarum conclusiuncularum dumeta, ac dialectices spinosaeque
disputationis angustias compellebant: Academici contra et Peripatetici, ad majorem oratio-
nis et tractationis lucem philosophiam educebant, et latius et uberius et fusius disserebant.
Ex quibus omnibus tum criterium 'enascitur disciplinarum discriminis cognoscendi
et

(ί) Quae divisio idcirco ι nonnullis dicitur firmam.- qum appellationem improbat Wet'm'm, V· cl. d·
§ct-pt. causis atquc namra. c. u. p. 5. nor. e.

