ORATIO. 35

Sed finis imponendus est orationi meae , A. A. ne diutius Vos morer,
Vestraque audiendi patientia abutar. Persuasum enim habeo, a Viris tam
eximiis, quales hunc actum sua praesentia ornare voluerunt ‚ melius illa et
accuratius sciri, quam ego proponere valeam , tametsi, ne sapientissimus qui·
dem ,iniquo animo ferre debet, ejus quod omnium meminisse interest, de-
nuo admoneri. Vestri potissimum rationem habui, quotquot adestis, juve·
nes praestantissimi! Qualemcunque enim vitae cursum inieritis, qualicunque
muneri olim gerendo studia Vestra dictaveritis, ad Vos omnes pertinet, vel
discere ‚ vel recognoscere, quae sit ad veram sapientiam via certissima et
brevissima, et quantum in levioribus quoque vitae negotiis praestet is, qui
in gravissimis feliciter evaluit. Vos vero vel imprimis mihi haec disserenti
obversabamini, Seminarii sodales, Commilitones carissimi, quibus arctiori
vinculo me junxit divina providentia. Vobis ea nominatim dicta putate, et
quoniam in proverbio est, Theologum nasci in Scriptura et in ea prope tan-
quam domi suae hahitare, decernite mecum, ut, literarum sacrarum stu-
dium nunquam iniquius dijudicemus ‚ aut ullis aliis studiis postponamus.
Ego quidem polliceor ‚ nihil mihi unquam antiquius , nihil sanctius fore,
quam ut omnes vires meas Vobis dicatas indefessa contentione in exercita-
tionibus Vestris consilio regendis, institutione moderandis et exemplo juvan-
dis ponam atque consumam. Polliceor hanc curam et diligentiam ipsi mu-
neri meo coram Vestra, A. A. me cingente corona.

Venerabundus enim sentio, quam eximia Regis Serenissimi clementia erga
me fuerit, ut qui Prosessoris Theologiae ordinarii gravissimam atque honestis-
simam provinciam mihi administrandam dederit, et his me dicaverit litera-
rum deliciis, quarum ardor hoc pectus dudum occupaverat. Sollicitabun·
dus meditor et mecum reputo ‚ quam ingens illud in me collatum benefi-
cium sit, quam arduis me officiis obstringat, quam omnes vires meas novae
,patriae conservare jubeat, et de prospero conatuum meorum successu despe-
randum foret, nisi Angustissimi Principis voluntas iu hoc munere gerendo.
collegam ac socium, tirum eruditione, facundia, et meritis conspicuum, cle·
meritissime adjunxisset, et tertii Collegae nobis adjungendi spem fecisset.

E 2 Lae-

