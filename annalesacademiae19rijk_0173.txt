ORATIO. 25

fuisse et esse innumeros, qui eam superstitionis potius quam sapientiae ma-
gistram existiment. Prudentis historici esse, in causas rerum diligentissime
inquirere, et perpetuum ostendere tenorem ac nexum antecedentium et con·
sequentium eventorum, legesque naturae cognitas habere, nec quicquam aut
credere aut tradere, quod illi rerum nexui et continuationi naturali adverse-
tur3 Codicem sacrum autem plenum esse narrationum plane incredibilium et
insolitarum, quae fanaticos errores pepererim et funestissima damna humano
generi intulerint, Talibus hominibus si breviter responderi posset, jam supra
quodam modo a me responsum putarem, vel etiamnum respondere conarer,
sed gravissimae philosophorum acutissimorum dissensiones de rerum causis
et principiis perpetuum obloquendi et calumniandi locum relinquunt, omnem-
que spem effectus eludunt, Unum tamen alterumve hic monebo, ut et
tergiversationis suspicionem amoveam, et eos certe erroris sui admoneam,
qui dudum hanc disputationem transactam et profligatam putant. Verissi-
mum sane est, miraculorum plenam esse Scripturam sacram, adde omnem
antiquitatem. Illius quidem volumina si evolvis, statim a primis verbis in
creationem mundi incidis, quae, si miracula alia aliis majora et mirabiliora
censeri possunt, profecto omnium, quae unquam enarrata et credita fuerunt,
longe maximum maximeque stupendum est, quale ubi consesseris‚ in reliquis
omnibus negandis, et propter id ipsum, quod miracula sint, negandis, sum-
mam inconstantiam, nullo homine, nedum philosopho diguam, aperte prae
te feres et planissime profiteberis. Ergo initium improbandi, oppugnandi,
tollendi ab hoc facito, reliqua facilius expedientur. Quam igitur rationem ini-
bus? Scilicet mundum aeternum dices, nam frustra tertium quaeritur, quod
quidem iu disputationem cadere possit. Attende, quaeso, ad vetus illud
testimonium: qui introducunt causarum seriem sempiternam, ii mentem ho-
minis, voluntate libera spoliatam, necessitate fati devinciunt. Quod si verum
est, (et est verissimum‚) non solum ex homine lapidem fecisti, sed et
omnem efficaciam divinam, id est, Deum funditus et radicitus sustulisti. Mira-
cula enim quid sunt, nist opera divina? nisi liberrimi arbitrii effectus? nisi
signa, hoc enim proprium eorum nomen est, signa, inquam, manifestatae

D ων.

