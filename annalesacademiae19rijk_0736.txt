,ᾖ G. GROEN vnn PRINSTERER

 

*SECTIO SECUNDA.

DE TRIBUTIS.

Licet veteres in administranda republica *rem pecuniariam non tantum quantum re-
centiores, qni ad eam omnia referre solent, curaverint, tamen maximum ejus momen·
tum fuisse apud Athenienses quis dubitet, praesertIm eo tempore, cum, crescente po·
puli potentia, cupiditates ejus in immensum crescere coepissent! Videamus igitur, quo·
modo Athenienses subditorum perceperint et administrarint tributa, quibus magnam aera-
rii partem constitisse novimus. ’ Π .,

Aristides, ut in praecedenti capite vidimus, constituerat, ut socii quotannis 460 ta-
lenta conferrent. Belli autem Peloponnesiaci initio 600 talenta solvebantur (1). Quae
differentia primum-ex eo orta est, quod novi socii se interea Atheniensibus adjunxe-
rant, tum quod multae civitates, qnae antea naves praebuerant, nunc pecuniam* con-
ferebant; quae pecuniae conferendae necessitas omnibus ὑπηκόοις, qui ad primum et ter·
tium genus pertinebant, id est, aut simpliciter ὑπήκοοι, aut Atheniensium coloni
erant> (p. 16), imposita fuit. De κληρουχίαις autem, utrum tributa solverint, nec ne,
traditum non est: sed persuadere nobis non possumus, hoc a κληρούχσις factum esse,
qni (p. 20) jura'civium Atheniensium retinuisse videntur3 praesertim, quoniam turn
tributorum summa multo major fuisset. Cui opinioni nostrae locus Thucydidis non
obstat (2), quo tradit, Amphipolin, cujus urbis incolae (p. 18) κληροῦχοι Athe-
nienses erant, Athenis utilem fuisse χρημάτων προσόδῳ. Eadem enim onera, ac εαρ-
teri Athenienses, tulerint, fortasse leviora etiam, cum κληροῦχοι plerumque pauperrimi
cives essent.

Verumtamen, quamquam pecuniae summa non valde aucta fuerit, ejus administratio
et usus plane mutatus est. Antea commune aerarium in insula Delo fuerat, ubi tem-
pli Apollinis sanctitas praesidio ipsi esse putabatur. Quamdiu igitur ibi manebat,
perspiciebant Athenienses, se id haud ita facile ad suos usus adhibere posse. Itaque

A.

(ις mist. 11, ις. (2') iv, ros.

