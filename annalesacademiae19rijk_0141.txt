ANNOTATIONES. 33

(α) Ρ. 13. Non solum est in doctrina de ascensu liquorum in tubos ca·
pillares specimen ejus physicae subtilioris, quam dixi, sed ipsa argumento
esse debet quam fallaces sint viae, quibus viri ingeniosi, sed physici nou
nimis acuti, aliquando naturam explicare conantur, qui admiratione quadam
et magnitudine rerum commoti eas universis rationibus complecti cupiunt.
Magnificum est quidem spectaculum mundi, sed non perinde magnifica sunt
studia quibus illud describimus, quippe haec sunt hominum, illud opus di·
vinum. Semper putavi nihil tam prima fronte discrepare quam cum vide-
mus physicos in initio snorum librorum universitatem rerum extollere, seque
ejus rationes exponere profiteri, deinde delabi ad minutam investigationem
per angustum tubum liquori demersum, idque praeclarum inventum profer-
re. Tamen si illud, quod principium hujus doctrinae habetur, attractio-
*nem particularum „non pertinere ad ulhm rnanfi‘stam descandam, solum re·
pertum fuisset, jam magis id aperuisset aditum ad motus particularum intel-
ligendOS‚ ex quibus omnis oritur mutatio, omne phaenomenon terrestre,
quam grandia illa de pulvere Lacteae conjungendo cum pulvere telluris per
effluvia magnetica vel electrica in immensIs spatiis aspersa.

(3) Ρ. 15. Interesse aliquid inter doctrinam chemiae et mechanicae in
ratione utilitatis quis non perspicit? Doctrina chemiae‚ etsi serius nata,
perfectior-es illas chemicas artes, quae nunc sunt, paene creavit: contra
artificia mechanica, quae non miuus fuerunt his proximis annis emendata
et perfecta, inter operarios -fere exorta sunt. Unde hoc? Quia chemia ob
naturam suae disciplinae jam ab initio sese collocat in officinis, artiumque
<et rationes et discrimina cognoscit et perspicit, mechanica ., praeclarior for¹
tasse quod suam disciplinam ab universis principiis instituit, tamen propter
idipsum longius ab hominibus eorumque laboribus versatur. Finis ejus ad-
huc fuit, effingere machinas, eumque jam propemodum consecuta est: sed
finis machinarum est perfectio artium mechanicarum , ad quas ut sese pos-
sit accommodare, primum oportet ipsas cognoscat. At artium enumeratio et
descriptio vix adhuc tentata est, a doctrina mechanicae plane sejungitur.
Deinde physici in propriis suis quaestionibus de attritu, de firmitate maceriae,

Ε quam

